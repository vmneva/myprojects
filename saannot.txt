SEISKA - SÄÄNNÖT

Pakka: 52 korttia (jos pelaajia yli 6 niin pelataan kahdella pakalla)
Pelaajia: 2 - 7 kpl

Jako:
Pelaajille jaetaan seitsemän korttia. Pakan ylin kortti pelataan pöytään alkukortiksi. Jos kortti on seiska tai ässä, laitetaan se takaisin pakkaan ja nostetaan tilalle uusi kortti.

Pelin kulku:
Pelaaja 1 aloittaa pelaamalla kortin, joka on samannumeroinen tai samaa maata kuin pöydän päällimmäinen kortti. Sen jälkeen vuoro siirtyy seuraavalle pelaajalle. Jos pelaaja ei voi pelata 
mitään korttia, on hänen nostettava uusia kortteja pakasta kunnes pystyy pelaamaan kortin pöytään. Kuitenkin max kolme nostoa. Kortti pelataan pöytään vasta seuraavalla vuorolla.

Erikoiskortit:
- Seiskan saa pelata aina ja sen pöytään lyönyt pelaaja nimeää maan, jota seuraavaksi on pelattava.
- Ässä pelataan normaalisti sääntöjen mukaan ja peli jatkuu siitä tavalliseen tapaan, mutta seuraavan pelaajan on nostettava kolme korttia vaikka pystyisikin pelaamaan sopivan kortin.

Pelin päättyminen:
Peli päättyy, kun joku pelaa viimeisen korttinsa.